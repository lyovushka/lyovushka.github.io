---
layout: post
title:  "Ստեր, լրիվ ստեր և ստատիստիկա"
date:	2015-09-21
categories: politics
---

Գրառումը նվիրված է պետության կառավարման մոդելների համեմատմանը ժողովրդավության
տեսանկյունից։ Հարցն առանձնահատուկ կարևորություն ունի ՀՀ քաղաքացիների համար,
քանզի սահմանադրության նոր նախագծում առաջարկվում է ՀՀ կառավարման մոդելի անցում
կիսանախագահականից պառլամենտականի։

Ինքս վերջին տարիներին բնակվում եմ Մեծ Բրիտանիայում, որը սահմանադրական
միապետություն է, որի կառավարությունը ձևավորում է խորհրդարանը։ Կառուցվածքով դա
շատ նման է Հայաստանում առաջարկվող խորհրդարանական համակարգին, բայց այդ մասին մի
փոքր անց։ Մինչև բրիտանական քաղաքականությանը ծանոթանալը, ինձ մոտ, ինչպես և
հավանաբար շատ շատերի մոտ, գործում էր «բարեկիրթ ջենթլմենի» կարծրատիպը։ Ասենք
ընդդիմությունը կառավարությանն ասում է․ «Սըր, Ձեր ծրագիրն ուղղակի հիանալի է»։
Իսկ կառավարությունն ընդդիմությանը․ «Օ ո՛չ, Ձեր ծրագիրը միանշանակ գերադասելի է»։
Հավատացե՛ք, իրականությունը չէր կարող ավելի հեռու լինել․ բոլոր կողմերը միմյանց
վրա ցեխ են շպրտում, իսկ ելույթների ժամանակ այնքան են աղմկում, որ խոսնակը
անընդհատ ստիպված է լինում կարգ ու կանոն հաստատել։ Եթե ցանկանում եք ինքներդ
համոզվել, youtube֊ում որոնեք Prime Minister's Questions։

Այնուամենայնիվ, բրիտանական դեմոկրատիան, ինչպես և սպասելի է, ունի իր
առավելությունները հայկականի նկատմամբ։ Ամենակարևորներից են ինստիտուցիոնալ
ընդդիմությունը և ապաքաղաքական մարմինների անկախությունը։ Այս մասին ավելի
մանրամասն։ Խորհրդարանում ըստ մեծության երկրորդ կուսակցությունը ձևավորում է
այսպես կոչված ստվերային կաբինետ։ Այսինքն կառավարության յուրաքանչյուր նախարարի
համար ընդդիմությունն ունենում է ստվերային նախարար։ Ստվերային նախարարի աշխատանքը
կայանում է համապատասխան նախարարության աշխատանքի մանրամասն վերլուծման,
թերությունների ի հայտ բերման ինչպես նաև առաջարկներ կատարելու մեջ։ Այսպիսով, երբ
իշխանափոխություն է տեղի ունենում, նոր կառավարությունը՝ նախկին ընդդիմությունը,
տեղյակ է նախարարության աշխատանքին և գիտի ինչ անել։ Դե իսկ ապաքաղաքական
մարմինների․ օրինակ ոստիկանության կամ բանակի, անկախությունը դժվար է
գերագնահատել։ Այն անցնցում իշխանափոխության ամենակարևոր նախապայմանն է։ 

Նախագահական պետություններում, նախագահը սովորաբար ունենում է
գերլիազորություններ, որը խոչընդոտում է անկախ մարմինների ապաքաղականացմանը։ Դե
իսկ ստվերային նախագահ նույնիսկ դժվար է պատկերացնել։ Այդ պատճառով ես ինքս
պառլամենտական հանրապետության կողմնակից եմ դեռևս այն ժամանակներից, երբ
Հայաստանին դա չէր սպառնում։ Երբ ես ներկայացնում եմ իմ փաստարկները հօգուտ
պառլամենտական հանրապետության, ինձ ասում են որ ես անգլոֆիլ եմ և հետո համակարգը
չէ որ կոռումպացրել է մեր իշխանություններին։ Այն որ ես անգլոֆիլ եմ երբեք չեմ
ժխտել․ ես գուցե և չառարկեմ Բրիտանիայի թագուհուն մեր երկրի գլուխ հռչակելուն,
բայց այս մասին քիչ անց։ Սակայն մի՞թե կորելիացիա չկա կառավարման համակարգի և
ժողովրդավարության միջև։ Հենց այս հարցն էլ կփորձենք պարզել այս գրառման վերջում։

Իսկ այժմ, անցնենք բուն ուսումնասիրությանը։ Որպիսի համեմատենք տարբեր երկրների
ժողովրդավարության մակարդակները, մեզ անհրաժեշտ են որոշակի, քիչ թե շատ օբյեկտիվ,
գնահատականներ։ Բարեբախտաբար այդպիսի հեզատոտություններ կատարել է Economist
Intelligence Unit կազմակերպությունը, որը [ժողովրդավարության
ինդեքս](https://en.wikipedia.org/wiki/Democracy_Index) է որակել ուսումնասիրված
167 երկրների։ Ժողովրդավության ինդեքսը 1֊ից 10 միջակայքում թիվ է և ինչքան այն
մեծ է, այնքան երկիրն ավելի ժողովրդավար է համարվել։ Որպիսի համոզվել որ այս
ցուցանիշը խելքին մոտ է, բավական է դիտել ստորև քարտեզը, որտեղ մուգ կանաչևով
ներկված են ամենաժողովրդավար երկրները, իսկ մուգ կարմիրով ամենաավտորիտար
երկրները։

![Democracy Index Map](/assets/EIU_Democracy_Index_2014_green_and_red.png)

Մենք կօգտագործենք 2014թ․֊ի արդյունքները, որոնք գրառումը կատարելու պահին
ամենաթարմն են։ Այժմ մեզ անհրաժեշտ է միայն այդ ինֆորմացիային ավելացնել
յուրաքանչյուր երկրի կառավարման մոդելը, որի համար կօգտվենք
[վիկիպեդիայից](https://en.wikipedia.org/wiki/List_of_countries_by_system_of_government):
Այս գործողության արդյունքներն ամփոփված են [այս](/assets/analysis.csv) csv
ֆայլում։

Մեզ միայն մնում է ուսումնասիրել ժողովրդավության ինդեքսի բաշխումն ըստ կառավարման
մոդելի։ Բայց մինչ այդ փոքրիկ էքսկուրս տարբեր կառավարման մոդելների վերաբերյալ։
Ժամանակակից ժողովրդավար երկրներում օրենսդիր իշխանությունն իրականացվում է
խորհրդարանի կողմից։ Գործադիր իշխանության համար, սակայն, կան որոշ ալտերնատիվ
տարբերակներ։ Նախագահական հանրապետություններում գործադիր իշխանությունն
իրականացվում է նախագահի կողմից։ Այդպիսի պետության օրինակ է ԱՄՆ։ Նախագահն
ընտրվում է և կառավարում օրենսդիր մարմնից անկախ և սովորաբար հաշվետու չէ
օրենսդիրին։ Իմպիչմենտի ինստիտուտը գործում է, սակայն դա արտակարգ երևույթ է և
սովորաբար նախագահը կառավարում է մինչև սահմանված ժամկետի ավարտը։ Նախագահական
հանրապետության տարբերակ է այսպես կոչված կիսանախագահական հանրապետությունը։
Այդպիսի համակարգ գործում է ներկայիս Հայաստանի Հանրապետությունում։ Այստեղ
գործադիր իշխանությունը կիսում են նախագահն ու վարչապետը։ Վարչապետը թեև
նշանակվում է նախագահի կողմից, բայց հաշվետու է օրենսդիր մարմնին։ Պառլամենտն
իրավասու է անվստահության քվե հայտենլու վարչապետին և նրա նախարարական կաբինետին
այսպիսով ստիպելով նախագահին նոր վարչապետ առաջադրել։

Ի տարբերություն նախագահական հանրապետությունների, խորհրդարանական (կամ
պառլամենտական) հանրապետություններում խորհրդարանն իրականացնում է և օրենսդիր և
գործադիր իշխանություն։ Այսպիսով խորհրդրանն ընտրում է վարչապետ և նախարարների
կաբինետ, որոնք հաշվետու են խորհրդարանին։ Սովորաբար առկա է նախագահի պաշտոնը, որն
իշխանություն չունի, այլ գործում է որպես արարողակարգային երկրի գլուխ։ Նման
պետության օրինակ է Գերմանիայի Դաշնային Հանրապետությունը։ Այս համակարգին շատ
նման է սահմանադրական միապետությունը։ Տարբերությունը կայանում է նրանում, որ
նախագահի փոխարեն այստեղ գործում է միապետը, որն ըստ սահմնադրության միայն
արարողակարգին բնույթ է կրում։ Դասական օրինակն այստեղ Մեծ Բրիտինիայի և
Հյուսիսային Իռլանդիայի Միացիալ Թագավորությունն է։ Խիստ ասած նման
պետություններին պետք է կոչել սահմանադրական միապետություն արարողակարգային
միապետով (քանի որ կան սահմանադրական միապետություններ, որտեղ միապետն ունի ակտիվ
դեր) սակայն այդ տերմինը չափազանց երկար է։

Հետազոտվող 167 երկրներից 145֊ը ունեն վերը նկարագրված չորս կառավարման
համակարգերից մեկը, ուստի մենք կուսումնասիրենք միայն դրանք։ Նույնիսկ անզեն աչքով
նկատվում է, որ բարձր ժողովրդավություն ունեցող երկրներից շատերը սահմանադրական
միապետություն են կամ պառլամենտական հանրապետություն։ Սակայն ստատիստիկան ճշգրիտ
գիտություն է (ինչքան էլ այն օգտագործվում է որպես ոչ ճշգրիտ) և մենք պետք է
ճշգրիտ արդյունքներ ստանանք։ Ուստի մենք գործի ենք դնում
[R](https://en.wikipedia.org/wiki/R_%28programming_language%29) ստատիստիկ
հաշվարկման փաթեթը և խնդրում ենք ներկայացնել երկրների ժողովրդավարության
ինդիքսի խտությունն՝ ըստ կառավարման տիպի։

![Density Plot](/assets/plot.png)

Կարծես Բրիտանիայի թագուհուն երկրի գլուխ հռչակելն այդքան էլ վատ տարբերակ չէ :D
